# Efaptomeni-oxeias-gwnias-geogebra
Εργαλείο που μπορεί να χρησιμοποιηθεί από τους μαθητές της Β Γυμνασίου και της Β Λυκείου (Άλγεβρα) για τη διερεύνηση της μεταβολής του λόγου της απέναντι κάθετης πλευράς με την προσκείμενη κάθετη πλευρά μιας οξείας γωνίας ω ενός ορθογωνίου τριγώνου, με χρήση εργαλείων συμβολικής έκφρασης και δυναμικού χειρισμού γεωμετρικών αντικειμένων.

Ειδικότερα με τη χρήση του παρόντος εργαλείου, οι μαθητές θα εμπλακούν σε διαδικασίες με τη βοήθεια του λογισμικού geogebra που θα τους επιτρέψουν να διερευνήσουν την μεταβολή του λόγου της απέναντι κάθετης πλευράς με την προσκείμενη κάθετη πλευρά μιας οξείας γωνίας ενός ορθογωνίου τριγώνου, όταν το μέτρο της οξείας γωνίας παραμένει σταθερό και μεταβάλλονται μόνο τα μήκη των πλευρών του ορθογωνίου τριγώνου. Στη συνέχεια, εφόσον ανακαλύψουν και κατανοήσουν ότι ο λόγος παραμένει σταθερός και ονομάζεται εφαπτομένη οξείας γωνίας θα εμπεδώσουν τις γνώσεις τους και θα αποκτήσουν εμπειρία στον υπολογισμό της εφαπτομένης οξειών γωνιών.
